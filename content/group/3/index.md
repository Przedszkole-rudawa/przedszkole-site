---
name: Słoneczka
image:
  - https://res.cloudinary.com/db6nheyow/image/upload/v1623393852/grupy/logo_sloneczka_yl4fit.jpg
photo:
  - https://res.cloudinary.com/db6nheyow/image/upload/v1622539587/grupy/starszaki.png
order: 3
---
Witamy w świecie pełnym SŁOŃCA! Nasza grupa nosi nazwę SŁONECZKA. W grupie jest 16 dzieci, 9 dziewczynek i 7 chłopców. Mamy piękną salę z widokiem na przedszkolny ogród i plac zabaw. W sali każdy z nas ma swoją szufladkę na rysunki i różne skarby, mamy mnóstwo zabawek i gier!

No i najważniejsze - mamy też chomiczka, któremu daliśmy na imię Duduś. Przy nim uczymy się delikatności, sumienności i odpowiedzialności.

W naszej grupie nie ma czasu na nudę! Zawsze jest wesoło, a nasze nauczycielki codziennie wymyślają nam ciekawe aktywności. Jesteśmy żywiołową grupą, w której mamy wielu wspaniałych przyjaciół. Codziennie otwieramy serca Panu Bogu, bo chcemy, aby w nich zamieszkał. Modlimy się w różnych porach dnia, śpiewamy religijne piosenki i słuchamy fragmentów Pisma Świętego. Kiedy tylko możemy chodzimy na spacery, bawimy się na placu zabaw przedszkolnym i przede wszystkim jesteśmy bardzo samodzielni – w końcu mamy już 5 lat! Znamy kodeks przedszkolaka i dzielnie go przestrzegamy. Szanujemy nasze zabawki, książki, pomagamy sobie wzajemnie i jesteśmy dla siebie życzliwi.

Najbardziej lubimy zabawy ruchowe i konstrukcyjne. Jesteśmy w tym naprawdę dobrzy! Lubimy też gry planszowe i zabawy plastyczne. W przedszkolu można nas usłyszeć z daleka, bo śpiewamy naprawdę głośno. Bardzo lubimy nasze przedszkole i smutno nam, kiedy nie możemy do niego przychodzić!
